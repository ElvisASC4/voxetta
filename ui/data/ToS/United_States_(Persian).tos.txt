شرکت‌کننده Google
 
 
از اینکه موافقت کردید Google LLC و شرکت‌های وابسته آن («Google») نمونه‌های صدا و اطلاعات دیگری (در مجموع «بازخورد») از شما جمع‌آوری کنند و با
هدف توسعه و بهبود فناوری‌های تشخیص گفتار («هدف»)، مورد بررسی انسانی قرار دهند سپاسگزاریم.
 
«هدف» همچنین می‌تواند شامل استفاده از «بازخورد» برای تولید صدای جدید برای محصولات و سرویس‌های صوتی جدید (مانند «دستیار Google») باشد. شاید صدای جدید شبیه صدای
شما باشد.
 
«بازخورد» می‌تواند شامل این موارد باشد:
 
 
 
• نمونه‌های صدا
 
• ایده‌ها، گزارش‌ها، پیشنهادات
 
• داده‌ها یا اطلاعات دیگری که Google درخواست می‌کند
 
 
۱. شما به Google حقوق و مجوز قابل فسخ،‌ بدون حق امتیاز، جهانی، همیشگی، غیر انحصاری اعطا می‌کنید تا (آ) در ارتباط با «هدف» بیان‌شده «بازخورد» شما را
ذخیره،‌ کپی، پردازش، یا به‌صورت دیگری استفاده کند و به دیگران هم اجازه این کارها را بدهد؛ و (ب) از هرگونه حق نسخه‌برداری، حق تبلیغات، و هرگونه حقوق
قانونی دیگری که برای Google و دیگران جهت استفاده از این «بازخورد» لازم است و طبق این قرارداد واگذاری حقوق مجاز شناخته می‌شود، برخوردار باشد. موافقت
می‌کنید Google تا زمانی‌که رضایت خود را پس نگرفته‌اید، این «بازخورد» را ذخیره کند و «بازخورد» را برای «هدف» خلاصه‌شده در اینجا و طبق موارد مشروح
در «خط‌مشی رازداری Google» (در دسترس در این نشانی: http://www.google.com/privacy.html ) پردازش کند. شما صریحاً از هرگونه مالکیت معنوی،
حق انتشار یا حق ادعای حریم‌خصوصی علیه Google یا دیگران برای استفاده یا به‌اشتراک گذاشتن «بازخورد» خود چشم‌پوشی می‌کنید. همچنین اذعان می‌کنید که به
این «بازخورد»‌ دسترسی نخواهید داشت.
 
 
 
۲. تأیید می‌کنید به سن قانونی رسیده‌اید و قدرت و اختیار کامل برای ارائه مجوز واگذاری این حقوق را دارید، که بدون محدودیت شامل قدرت و اختیار اعطای کلیه حقوق و
مجوزهای مربوط به «بازخورد» می‌شود.
 
 
 
۳. اگر مایلید مشارکت خود را متوقف کنید، مسئولیت شما است که به Google اطلاع دهید یا «بازخورد» بیشتری به Google ارائه ندهید. اگر به مشارکت خود پایان
دهید، Google می‌تواند به استفاده و به‌اشتراک گذاشتن «بازخوردی» که پیش از پایان مشارکت شما جمع‌آوری شده است ادامه دهد.
 
 
 
۴. هرگونه اطلاعاتی که Google به شما ارائه می‌دهد و هرگونه «بازخوردی» که شما ارائه می‌دهید، محرمانه («اطلاعات محرمانه») تلقی می‌شود و این شرایط در
مورد آنها اعمال می‌شود: (الف) تنها می‌توانید برای «هدف» از اطلاعات محرمانه استفاده کنید؛ (ب) برای جلوگیری از هرگونه استفاده غیر مجاز یا افشای «اطلاعات
محرمانه»، به میزان قابل قبولی از اطلاعات محرمانه محافظت می‌کنید؛ و (ج) نمی‌توانید «اطلاعات محرمانه» را با اشخاص ثالث به هیچ صورتی به اشتراک بگذارید.
 

 
۵. Google هیچ‌گونه ضمانتی، صریح یا ضمنی، در مورد «هدف» ارائه نمی‌دهد و صراحتاً هر گونه ادعایی را در مورد ضمانت‌های عدم تخلف، کیفیت رضایت‌بخش،
قابل فروش بودن و مناسب بودن برای یک هدف خاص، رد می‌کند. تحت هیچ شرایطی، مسئولیت هیچ یک از طرفین برای هر گونه خسارت وارده، تحت این قرارداد
واگذاری حقوق از ۱۰۰ دلار فراتر نخواهد بود. قانون کالیفرنیا، به استثنای قوانین انتخاب قانون مناسب کالیفرنیا، در مورد کلیه ادعاهای ناشی از، یا مربوط به این قرارداد
(در مجموع «دعاوی») حاکم است. کلیه «دعاوی» به طور انحصاری در دادگاه‌های فدرال یا ایالتی شهرستان سانتا کلارا، کالیفرنیا، ایالات متحده آمریکا، مورد دادرسی
قرار می‌گیرد و طرفین رضایت خود را در مورد صلاحیت نسبت به شخص در آن دادگاه‌ها، اعلام می‌کنند. نمی‌توانید حقوق خود یا تعهداتی که تحت این قرارداد واگذاری
حقوق بر عهده شماست، خواه بر اساس قانون یا به هر صورت دیگر، بدون رضایت کتبی قبلی Google به دیگری واگذار کنید یا در اختیار دیگری قرار دهید و هر گونه
تلاشی برای انتقال یا واگذاری بی‌اعتبار است. عدم اجرای هریک از مواد این قرارداد واگذاری حقوق به معنای فسخ آن نیست. در صورتی که هر یک از مواد غیر قابل

اجرا بود، مابقی مفاد این قرارداد واگذاری حقوق به قدرت خود باقی بوده و اجرا خواهند شد. این قرارداد به معنای موافقت کامل طرفین در رابطه با موضوع آن است و
جایگزین هر گونه قرارداد قبلی یا مقارن با این قرارداد در مورد این موضوع می‌شود.